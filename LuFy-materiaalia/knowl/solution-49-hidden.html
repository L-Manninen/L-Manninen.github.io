<!DOCTYPE html>
<html lang="fi-FI">
<!--********************************************-->
<!--*       Generated from PreTeXt source      *-->
<!--*       on 2021-08-26T15:01:13+03:00       *-->
<!--*   A recent stable commit (2020-08-09):   *-->
<!--* 98f21740783f166a773df4dc83cab5293ab63a4a *-->
<!--*                                          *-->
<!--*         https://pretextbook.org          *-->
<!--*                                          *-->
<!--********************************************-->
<head>
<meta http-equiv="Content-Type" content="text/html; charset=UTF-8">
<meta name="robots" content="noindex, nofollow">
</head>
<body><div class="solution solution-like">
<p>Kantama on pallon \(x\)-akselin suuntainen matka. Tämä matka saadaan lähtönopeuden \(x\)-komponentin ja lentoajan avulla. Lentoaika taas on helpoin määrittää kappaleen pystysuorasta liikkeestä. Lentoaika saadaan määritettyä esimerkiksi siten, että tutkitaan milloin tasaisella kiihtyvyydellä nopeuden \(y\)-komponentti on nolla. Tällöin pallo on lentoratansa lakipisteessä. Pallolla kuluu sama aika matkata lakipisteestä maahan, kuin heitosta lakipisteeseen. Kokonaisaika pallon matkalle on siis kaksi kertaa aika heitosta lakipisteeseen. Käytetään liikeyhtälöä \(y\)-akselin suunnassa. Lähtönopeuden y-akselin suuntainen komponentti saadaan trigonometrialla \(v_{0y} = |v_0|\sin\theta\text{.}\) Siispä aika \(t'\text{,}\) jossa \(v_{0y}\) vähenee nollaan, saadaan yhtälöstä</p>
<div xmlns:svg="http://www.w3.org/2000/svg" class="displaymath">
\begin{align*}
\amp v_y = v_{0y} + at' = |v_0|\sin\theta - gt'\\
\iff \amp t' = \frac{|v_0|\sin\theta}{g}
\end{align*}
</div>
<p class="continuation">Joten kokonaisaika \(t=2t' = 2|v_0|\sin\theta / g\text{.}\) Nyt kantama saadaan pallon x-suuntaisesta liikeyhtälöstä</p>
<div xmlns:svg="http://www.w3.org/2000/svg" class="displaymath">
\begin{equation*}
x = x_0 + v_{0x} t +  \puoli a t^2
= |v_0|\cos\theta \cdot t
= |v_0|\cos\theta \cdot 2 \frac{|v_0|\sin\theta}{g}
= \frac{2 |v_0|^2\cos\theta\sin\theta}{g}
\end{equation*}
</div>
<p class="continuation">Pohditaan hieman tuloksen järkevyyttä. Suuri painovoima tarkoittaa suurta putoamiskiihtyvyyttä, joka pienentää kantamaa. Kantaman riippuvuus lähtökulmasta ei ehkä ole aivan ilmeinen, mutta ainakin jos heittää suoraan ylöspäin, eli \(\theta = 90^\circ\text{,}\) niin kantama on nolla. Tässä on ajateltu, että pallo lähtee liikkeelle aivan maan pinnalta, joten kun lähtökulma on nolla, on myös kantama nolla.</p>
</div></body>
</html>
