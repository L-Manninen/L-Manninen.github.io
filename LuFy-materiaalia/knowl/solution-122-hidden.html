<!DOCTYPE html>
<html lang="fi-FI">
<!--********************************************-->
<!--*       Generated from PreTeXt source      *-->
<!--*       on 2021-08-26T12:52:17+03:00       *-->
<!--*   A recent stable commit (2020-08-09):   *-->
<!--* 98f21740783f166a773df4dc83cab5293ab63a4a *-->
<!--*                                          *-->
<!--*         https://pretextbook.org          *-->
<!--*                                          *-->
<!--********************************************-->
<head>
<meta http-equiv="Content-Type" content="text/html; charset=UTF-8">
<meta name="robots" content="noindex, nofollow">
</head>
<body><div class="solution solution-like">
<p>Tutkitaan tilannetta, jossa valonsäde saapuu ylhäältä \(y\)-akselin suuntaisesti paraabeliin ja osuu pisteeseen P\(=(p,ap^2)\text{.}\) Se, että tulokulma ja heijastuskulma ovat normaalin suhteen yhtä suuret, on yhtäpitävää sen kanssa, että kulmat tangenttiin verrattuna ovat myös yhtäsuuret. Merkitään tätä kulmaa \(\alpha\text{:}\)lla. Paraabelin tangentin kulmakerroin pisteessä P on \(k=2ap\text{.}\) Yleisesti suoran ja \(y\)-akselin välinen kulma saadaan kulmakertoimen käänteisluvusta, joten tässä tapauksessa:</p>
<div xmlns:svg="http://www.w3.org/2000/svg" class="displaymath">
\begin{equation*}
\tan\alpha = \frac{1}{2ap}.
\end{equation*}
</div>
<div xmlns:svg="http://www.w3.org/2000/svg" class="image-box" style="width: 100%; margin-left: 0%; margin-right: 0%;"><img src="images/optiikka-paraabeli1.svg" role="img" class="contained" alt=""></div>
<p xmlns:svg="http://www.w3.org/2000/svg">Nyt voidaan tutkia apukolmiota \(\triangle FP(ap^2)\text{.}\) Merkitään etäisyyttä pisteestä \((0,ap^2)\) heijastuneen säteen ja paraabelin symmetria-akselin leikkauspisteeseen \(h\text{:}\)lla. Kulman \(2\alpha\) voi löytää käyttämällä ristikkäiskulmien ja samankohtaisten kulmien yhtäsuuruuksia.</p>
<div xmlns:svg="http://www.w3.org/2000/svg" class="image-box" style="width: 100%; margin-left: 0%; margin-right: 0%;"><img src="images/optiikka-paraabeli2.svg" role="img" class="contained" alt=""></div>
<p>Apukolmiosta saamme</p>
<div xmlns:svg="http://www.w3.org/2000/svg" class="displaymath">
\begin{equation*}
\tan 2\alpha = \frac{p}{h}.
\end{equation*}
</div>
<p class="continuation">Kaksinkertaisen kulman tangentille</p>
<div xmlns:svg="http://www.w3.org/2000/svg" class="displaymath">
\begin{equation*}
\tan 2\alpha = \frac{2\tan\alpha}{1 - \tan^2\alpha},
\end{equation*}
</div>
<p class="continuation">johon voimme sijoittaa \(\tan\alpha\text{:}\)n, ja saamme</p>
<div xmlns:svg="http://www.w3.org/2000/svg" class="displaymath">
\begin{align*}
\amp\frac{p}{h} = \frac{2\frac{1}{2ap}}{1 - \left( \frac{1}{2ap} \right)^2}
= \frac{1}{ap - \frac{1}{4ap}} \\
\amp \iff \frac{h}{p} = ap - \frac{1}{4ap} \\
\amp \iff h = ap^2 - \frac{1}{4a}.
\end{align*}
</div>
<p class="continuation">Nyt saamme heijastuneen säteen ja symmetria-akselin leikkauspisteen \(y\)-koordinaatiksi</p>
<div xmlns:svg="http://www.w3.org/2000/svg" class="displaymath">
\begin{equation*}
y = ap^2 - h = ap^2 - ap^2 + \frac{1}{4a} = \frac{1}{4a}
\end{equation*}
</div>
<p class="continuation">eli heijastuneet valonsäteet osuvat aina samaan pisteeseen.</p>
<p>Tutkitaan seuraavaksi tilannetta, jossa polttopiste tunnetaan. Tämän paraabelin polttopiste on F\(=(0,\frac{1}{4a})\text{.}\) Olkoon nyt piste P\(=(p,ap^2)\) piste paraabelilla. Tehtävänämme on osoittaa, että valonsäde, joka tulee \(y\)-akselin suuntaisesti pisteeseen P heijastuu polttopisteeseen. Tiedämme heijastumisen tapahtuvan siten, että säteen tulokulma on yhtä suuri kuin heijastumiskulma. Tulokulman ja heijastumiskulman yhtäsuuruus on yhtäpitävää sen kanssa, että säteen ja pinnan tangentin väliset kulmat ovat yhtä suuret. Paraabelin tangentin kulmakerroin on \(2ax\text{,}\) jolloin pisteen P kautta kulkevan tangentin yhtälö on</p>
<div xmlns:svg="http://www.w3.org/2000/svg" class="displaymath">
\begin{equation*}
y_{\mathrm{tg}} - ap^2 = 2ap(x-p) \iff y_{\text{tg}} = 2ap(x-p) + ap^2.
\end{equation*}
</div>
<p class="continuation">Tämän suoran ja \(y\)-akselin väliselle kulmalle</p>
<div xmlns:svg="http://www.w3.org/2000/svg" class="displaymath">
\begin{equation*}
\tan\alpha_1 = \frac{1}{2ap}.
\end{equation*}
</div>
<p class="continuation">Polttopisteen ja pisteen P kautta kulkevan suoran yhtälö on</p>
<div xmlns:svg="http://www.w3.org/2000/svg" class="displaymath">
\begin{align*}
\amp y_{\mathrm{FP}} - \frac{1}{4a} = \frac{ap^2 - \frac{1}{4a}}{p} x \\
\iff \amp y_{\mathrm{FP}} = \left( ap - \frac{1}{4ap}  \right)x + \frac{1}{4a}.
\end{align*}
</div>
<p class="continuation">Kahden suoran väliselle kulmalle on yhtälö</p>
<div xmlns:svg="http://www.w3.org/2000/svg" class="displaymath">
\begin{equation*}
\tan\phi = \left| \frac{k_1 - k_2}{1 + k_1 k_2} \right|,
\end{equation*}
</div>
<p class="continuation">johon voimme nyt sijoittaa tuntemamme suorien kulmakertoimet ja saamme</p>
<div xmlns:svg="http://www.w3.org/2000/svg" class="displaymath">
\begin{align*}
\tan\alpha_2 
\amp= \left| \frac{ap -
\frac{1}{4ap} - 2ap}{1 + 2ap\left( ap - \frac{1}{4ap} \right)} \right| \\
\amp= \cdots \\
\amp= \left| \frac{1}{2ap} \right|.
\end{align*}
</div>
<p class="continuation">Näin ollen meillä on \(\tan\alpha_1 = \tan\alpha_2\) ja siten \(\alpha_1 = \alpha_2\text{.}\) Olemme osoittaneet, että mikäli \(y\)-akselin suuntaisesti saapuva valonsäde heijastuu pisteeseen F, on tulokulma yhtä suuri kuin heijastumiskulma. Tämä on yhtäpitävää sen kanssa, että mikäli \(y\)-akselin suuntaisesti saapuva valonsäde heijastuu paraabelista siten, että tulokulma on yhtäsuuri kuin heijastumiskulma, valonsäde osuu pisteeseen F.</p>
<div xmlns:svg="http://www.w3.org/2000/svg" class="image-box" style="width: 100%; margin-left: 0%; margin-right: 0%;"><img src="images/optiikka-paraabeli3.svg" role="img" class="contained" alt=""></div>
<p xmlns:svg="http://www.w3.org/2000/svg">Paraabelin polttopisteen löytämisestä voit lukea tarkemmin esim. Wikipediasta <a class="external" href="https://en.wikipedia.org/wiki/Parabola%5C#Definition%5C_as%5C_a%5C_locus%5C_of%5C_points" target="_blank">https://en.wikipedia.org/wiki/Parabola\#Definition\_as\_a\_locus\_of\_points</a></p>
</div></body>
</html>
