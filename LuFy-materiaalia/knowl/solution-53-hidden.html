<!DOCTYPE html>
<html lang="fi-FI">
<!--********************************************-->
<!--*       Generated from PreTeXt source      *-->
<!--*       on 2021-08-26T13:06:11+03:00       *-->
<!--*   A recent stable commit (2020-08-09):   *-->
<!--* 98f21740783f166a773df4dc83cab5293ab63a4a *-->
<!--*                                          *-->
<!--*         https://pretextbook.org          *-->
<!--*                                          *-->
<!--********************************************-->
<head>
<meta http-equiv="Content-Type" content="text/html; charset=UTF-8">
<meta name="robots" content="noindex, nofollow">
</head>
<body><div class="solution solution-like">
<p xmlns:svg="http://www.w3.org/2000/svg">Piirretään vapaakappalekuvat, jotta eri koordinaatistojen erot tulevat paremmin esille.</p>
<div xmlns:svg="http://www.w3.org/2000/svg" class="image-box" style="width: 100%; margin-left: 0%; margin-right: 0%;"><img src="images/kinratk6.svg" role="img" class="contained" alt=""></div>
<p xmlns:svg="http://www.w3.org/2000/svg">a)-kohdan koordinaatistossa tukivoimalla \(\vec{N}\) on sekä \(x\)-akselin, että \(y\)-akselin suuntaiset komponentit ja painovoimalla \(\vec{G}\) vain \(y\)-akselin suuntainen komponentti. b)-kohdassa taas painovoimalla on \(x\)- ja \(y\)-suuntaiset komponentit ja tukivoimalla vain \(y\)-suuntainen komponentti. Jos tehtävänä olisi tutkia tilannetta, jossa laatikko liukuu kaltevalla tasolla, olisi b)-kohdan koordinaatisto huomattavasti parempi valinta. Tässä koordinaatistossa painovoiman \(x\)-komponentti olisi liikkeen suuntainen ja liikeyhtälöstä tulee yksinkertainen, koska laatikko ei liiku \(y\)-suunnassa. a)-kohdan koordinaatistolla täytyisi selvittää vielä erikseen tason suuntainen voima ja tässä koordinaatistossa laatikon nopeudella on sekä \(x\)-, että \(y\)-komponentit.</p>
<p>a) Tukivoiman suuruus \(|\vec{N}|\) on nyt pintaa vasten kohtisuora projektio painovoimasta. Trigonometrialla saadaan alemmasta apukolmiosta \(|\vec{N}| = \cos\theta|\vec{G}|=\cos(\theta) m g\text{.}\) Ylemmästä apukolmiosta saadaan nyt tukivoiman komponentit</p>
<div xmlns:svg="http://www.w3.org/2000/svg" class="displaymath">
\begin{equation*}
N_x = mg \sin\theta\cos\theta; \quad N_y = mg \cos^2\theta
\end{equation*}
</div>
<p>b) Tässä koordinaatistossa tukivoimalla on ainoastaan \(y\)-akselin suuntainen komponentti, joka saadaan trigonometrialla apukolmiosta</p>
<div xmlns:svg="http://www.w3.org/2000/svg" class="displaymath">
\begin{equation*}
N_x = 0; \quad N_y = m g \cos\theta
\end{equation*}
</div>
</div></body>
</html>
